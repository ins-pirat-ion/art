Gándhí - Bahamy  (♡ 2016)

Sněhovou kalamitu na cestě v tropy nečekal bys
ovšem Chicago vpletlo se nám mezi křídla
po dvou přískocích s festivaly jídla
hodin čtrnáct bez domovectví a jistot vychutnal sis

Kocábka náramná to byla, jinou nečekal jsem ani
že něco účast mou na plavbě zvrátí doufal jsem
leč na Pláži Západní Palmové nocí i dnem
pět bylo nás a útěk již nebyl k mání

"Na týhle lodi mě sere jedna věc"
kapitán optimista prohlásil již po sté
ale pokaždé to byla jiná přec
a řešení nebylo žádné nebo prosté

Pohostinnost a náruč širá oceánografů
co party hazardérů ujali se
nedá se zanést do plátna grafů
přijmout dary všechny my styděli se

Loď Mega tuny času snědla již
stále oceánuhodná, sebevědomá a jistá nebyla si
však směr větru náhle s proudem golfským souhlasí
vyjet teď a nebo další týden cíli nebýt blíž?

Štěstí na nové přátele do deště máme
Travis, Denver a jejich Emily E smělá
ač kapitán si stále s jmény těmi hlavu láme
jsme rádi, že společnost skvělou nám dělá

Den silvestrovský jako křest ohněm byl
nemoc mořská hbitě udeřila
síla proudu nás též vyškolila
nebyl ten, kdo iluzí hned nepozbyl

Odměnou maják romantický tmu prořezával
v Hillsboro inlet nebyl v noci nával
místo ohňostrojů spánek krátký
a za tmy hluboké v Golf vrhnout člun náš vratký

Vlny zprvu v stěny vysoké proměnit hrozily se
my radši by viděli se sedíce na míse
pak úhly kursu, větru, vln a šroubů smlouvu sepsaly
a přesně na West End nás svorně poslaly

Vlajka žlutá před příjezdem zavlála
bahamskou námořní Jaromír zatím šil
jak prohodit barvy na české lze to netušil
nikdo z přítomných, zde již řeč stála

Úředník před koncem šichty těsně měl
tož rychle to s námi sfouknout črtal si
Na opery mýdlové vliv však zapomněl
jenž pravé ruce jeho plést razítka hodlal si

I stání druhé řešili jsme vazbou bokem
k sličné Emily co kotvou těžkou oplývala
a řetězem jak se patří jsi-li v gala
bys pevně ustál vlny a vichr co berou tě útokem

Pařbička, déšť, rybky první, kape na karbid
kápo točí Katce snímky idylické
foun chytrý utopen dík chybě lidské
data, simky team též vrhá kde neměly být

Na Xanadu cesta klidná naše první
platýzi berou, kabely kladou kolosy
jeřábů coby žiraf ve Freeportu nánosy
rybu létajícís neviděls, tak si trhni

Ni Džordže ni Mary v přístavu není
kolem však skáče vodní míč
Xanadu již zchátralý je kýč
botsman a parta jeho do pondělí lení

Voda čirá jak v přírody lůně je
slaná pro brambor vařbu akorát
též nádobí mytí mám skoro rád
neb voda ona ruce mé zahřeje

DJ Party Animal o každé duši Baham živé věděl
nad dobrými svou rukou ochrannou bděl
své tracky pouštěl do nás ač seděl
na nákup chlastu čas i vůz pro nás měl

My celou noc kópelky zamčené měli
nemytí a lační potřeb velkých
až nad ránem jachtaři štědří klíč nasdíleli
lépe odložit zde než ve vodách mělkých

Předpověď drtivá cupuje plány naše
na Abacos by zbyla z nás jen kaše
tož Lucayu pro sichr a klid volíme
po cestě s šnorchlem dvě koňky lovíme

Dingyho do města líní jsme honit
raději pěšmo se hodláme projít
mílí však příliš a písku v botách
navrch liják nitky suché všechny protáh

Kavárny netové již dávno pomřely
tož šmudlali u wifi my displej drobný
prý počítači oplývají jen hotely
ty zády k nám se točí jak jim podobný

Seno veselé je tedy úspěch lovu jediný
my čekali zda kluci Americký vrátí se po hodiny
Ráno též rezervací letenek hodin ztraceno mrtě
až v marině poslední daří se iphona drtě

Po cestě v Dover Sound na Mazury vzpomínáme
kanály, placka, mosty, stěžně sklápění
vše na svých místech, jen porost se mění
na dílo nedokončené s respektem zíráme

Ke stromům v závětří za tmy již vážeme se
čekaje kdy smršť udeří předpovězená
mezitím zpije jak zákon kážeme se
kytara s ukulelem duní slazená

Zásoby rumů karibských i koňaků zvučných jmen
padají náhle pod tíhou zodpovědnosti
kapitán zřejmě nejvíc ze všech tím vším omámen
nosem padá na železo div neláme si hlavní kosti

Ráno velení bere řádků těchto autor
navrch úkolem je kápa nevzbudit
vítr a vlny ze severních lagun nás stihli zapudit
kýl povytažený roven díře v loď a slabý motor

Radš vážem se ke stromům opět v kanále rozvětveném
a po souši procházku volíme k mangrovům
silnice nikam od nikud ni žádný dům
jen koza skáče si v tom kraji opuštěném

Sklápění stěžně zdá se již v malíčku máme
i vztyčení jeho opětovné jakbysmet
běda, pýchu předčasnou z práce naší a pád poznáme
kdo výtah nezasek a lana v kanystry a člun náš vplet?

Tak drama na moři širém my zkraje si přichystali
ono bouřené a vichrem šlehané zatím bylo
kosatky vytažení chyby naše všechny provalilo
kápo vstát musel bychom ten zvrat ustáli

Genoa na čtvrtinu vytažená uzlů osm generuje
toť důkaz živlů síly snad pádný jest
K večeři opět Ramenů zalévání fest
srdce pastafariánovo se praxí zaraduje

Voda dražší tu jak benzín kupodivu
nakonec vejde se do skromného dýška
před námi přeplavba nejdelší, no není divu
téměř o stupeň celý klesne severní výška

O plachtách publikace koluje posádkou kompetentní
po hodinách studia třech spinaker vztyčit kápo káže
jako Pája napoprvé klaplo, suma uzlů hned horentní
že mizí z dohledu v mihu oka na severu pláže

I vlasce nejsilnější slabší zdají se než ryby
aspoň že spinaker pestrobarevný kasáme bez chyby
Orion pootočen orientačním je nám bodem
plankton jak světlušky ubíhá nám doprovodem

Na severu Berry božský klid se rozprostírá
v majáku dezolátním se bijem za svobodu výra
Koněk desítky se k jatkám nabízejí
motýli, rejnok, ještěrky, krabi tu z písku zejí

Travis dobývá mastňáků křižník bez pozvání
zbytek k žranici přidá se po krátkém zaváhání
Pivo, děvčata na beach i jídlo se tam bez limitu jí
o vzorky podělí se druzi, až hlídaje dingy domedituji

K Little Harbor popojet je naším plánem
počasí opět předpověď nectí mírnou
S vázáním k Emily je pro vlny ámen
kýl o pochvu svou neplechu tropí nedozírnou

Na žerdi půl jej proto vytahujem
a hlídky stavíme po noc celou
by sledovali jak se souřadnice melou
poránu mužnost svou koňkami tuhými dopujem

Paměť krátká a lenost kýl zpět spustit
se nám má v podvečer další krutě vymstít
Dva lidé nestačí pumpovat na úvazek plný
jak ponorku z nás chtějí svtořit vlny

Drama zpestřuje nám událost již nedoufaná
vlasec pne se a voilà, on prvně nepraská
barakuda zubatá, co jen tak se nelaská
pod palicí končí pouť svou udolaná

Kotvit my před potopením spěcháme
na chybu lepí se další nedomysl nemile
proud odlivový zde se s větrem láme
lodí zmítá příčně a to rychle a zběsile

Vařit moře dar kolosální jeví se utopií zjevně
na lodi v podmínkách již zmíněných
ostrov Ptačí tedy ztečí kuchaři berou kde pevně
beton a kamení v kuchyň slouží v dobách vichrných

My na loď nevinnou naštvaní již notně
tuto opouštíme bez kotvy drobné hlídky
by rybu spořádali v klidu pohostinné zídky
kde tisíce hvězd se rýsovalo potmě

Ráno zloba moře teprv kulminuje
volbu lehkou a jasnou nedopřává nám
prognózy hraniční píšou větru a vlnám
na den tento i co potom následuje

My stihnout let vzdor risku volíme
surfovat na vlnách chirurgicky přesně
ač kýl již skoro o stopu hnul se děsně
my kurs Nassau udržet se snažíme

Najít přístav dostupný a přátelský to
již není smrti a života otázkou
trefit se napoprvé nám však bylo líto
radš mezi žraloky skok je fotografu procházkou

Pak již samá pozitiva téměř nás čekají
s přáteli z turnusu druhého shledání
nad decentní večeří a pivem hlav padání
pojistky, co již pátý pokus vzdávají

Podoba centra z historických nejhistoričtějšího
historií mnoho dlouhou nedýchá
Sandy, dcera otce z Písku, nemohla mít jména vtipnějšího
snad informaci tu na důchod novou rozdýchá

I poslední den klidu na pláži fronta nám odepřela
svátek vzal nám bary s drinky šťastnou hodinou
s dealery trávy setkání byla vždy vřelá
za grilem u běsek tří smažálny útulek tři plavčíci neminou

My s kapitánem dob všech nejlepším se loučíme
a posádkou jeho novou zbrusu, plnou elánu
za průtrže největší se v mihu oka močíme
vstříc teplotám poklesu co začal poránu

Taxikář domluvený bobek hodil na poutníky
sekuriťák co anděl strážný sehnal náhradu hbitě
snad lidé dobří teď nesejdou na úbytě
kdo tvořil by svět pro ty co jen kouří doutníky

Co dodat na konec? Kosa, vlhko, turbulence
překlepy v třaskavin deklaraci, IPA s cenou dekadence
busem vídeňská jízda po sídlištích vyhlídková
domácké Atrium a Třebíč zimně pohádková

