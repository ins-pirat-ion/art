Gándhí (♡ 2018) - Nalezeni na zeleni

z města závoje barvy šarlatu
z hran a prachu světa

prchám

běh by silným slovem byl
vlákna sítí pohodlných jsou pevná a pružná

brána z kamenů prastarých
jen hlínou k sobě lnou
růži hostí s drobnými kvítky

za ní opar mlžný
zápas s paprsky prohrává

cestiček mnoho
spletitých

bílé tečky v koberci svěží zeleně
sem tam kmen či větev juká průzorem

nad hlavou modrá jezírka
jarní zpěvy vítají

Tvá laskavá náruč
mě najde a nepustí
