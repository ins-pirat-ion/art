Život tě baví
Gándhí (2016)

Rum a sirup s fosforečnou
dívku krajinově vděčnou
činí značně nebezpečnou
ač máš doma lásku věčnou

V kostech dobu předválečnou
cítíš při hře s touhle slečnou
dvoj má na tebe zbraň sečnou
umí být tečnou i netečnou

   Spát nemůžeš i když zíváš
   v duchu temný blues si zpíváš
na minulost se v slzách díváš
   co nenastalo marně skrýváš

A tak pustíš svoje sklony
k psaní jak v porcelán slony
i kdybys uběh maratony
doběhnou tě stejně ony 

Myslels jak jsi strašně vědomý
teď nevíš co je čisté svědomí
přátele máš a nejsou lakomý
na rady sporný nebo pitomý

   V změti pravd hledáš ty pravý
   co je mužný, zralý a co zdravý
   koho's nečekal se náhle staví
ty vzpomeneš si, že život tě baví.
