Gándhí (♡ 2017) - V Trojce

středa
dne zhruba půle

ani noha v Trojce (lom)
ležíme na rozpálené žule
nazí
vždyť slunce dnes nemrazí

vtom
nikoli běda

kap...
...kap

první vlaštovky života
z olověného berana
co houfují se od rána
střemhlav přiletěly
zvířit vůni kamene

kap kap
kap kap
kapkapkapkap...

už to klokotá
hraje si s našimi těly
s potem mísí

nadýchám se tvého ramene
třísel, nártu
podňadří
démanty ti tančí na rtu
ani Ty již nevíš čí jsi

šeptáš ano!
není pochyb, zábran, strachu
vše konečně radám moudrých odevzdáno

potisknuti bronzem z prachu
náhle
přehlušíme štěbet koňadří
mračna protrhla se do Tebe

bouřka tahle
teď kolébá nás, nezebe
