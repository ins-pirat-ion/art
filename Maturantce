Gándhí (♡ 2017) - Maturantce

tak to máš za sebou

o jedno nejisté méně
tuna úlevy závdavkem v ceně

o mnoho možností víc
výrazně lepší než v kapse holé nic

je to kus papíru
úředním šimlem nešitý na míru

vstupenka do jiných společností
dobropis na výměnu výběhových modelů tvých starostí

jízdenka z malého města
kde každá chyba do konce života se trestá

klíče k dveřím nových pokojů
šance spočinout i účastnit se dalších nepokojů

tajný kód k pokročilé hře
jiný svět se ti otevře

nechť v něm najdeš jen laskavost
mezi smyslem a sebou most

dospělosti občasná samota nezebe
vždyť my tu stále budem pro tebe

počiny odvážné půjdou ti od ruky
štěstí ať máš na kluky

s dobrým srdcem přátele
výzvy i nelehké pokoříš vesele

tu z nejtěžších máš právě za sebou
