Gándhí (♡ 2017) - Maturantce

tak to máš za sebou

o jedno nejisté méně
tuna úlevy v ceně

o mnoho možností víc
výrazně lepší než v kapse nemít nic

je to kus papíru
nešitý na míru

vstupenka do jiných společností
dobropis na výměnu starostí

jízdenka z malého města
kde každá chyba na život se trestá

klíče k novým kolejím
nepoznaných stromů alejím

tajný kód k pokročilé hře
jiný svět se ti otevře

nechť v něm najdeš jen laskavost
mezi smyslem a sebou most

dospělosti občasná samota nezebe
vždyť my tu stále budem pro tebe

počiny odvážné půjdou ti od ruky
štěstí ať máš na kluky

s dobrým srdcem přátele
výzvy i nelehké pokoříš vesele

tu z nejtěžších máš právě za sebou
