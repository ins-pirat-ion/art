Pod společnou peřinou
Gándhí(2015-2016)

Pod společnou peřinou
slzy štěstí se řinou
Kdo se lásky nebojí
všechny stíny zahojí

Pod společnou peřinou
s Josefem i Jiřinou
Kdo se lásky nebojí
ocení podobojí

Pod společnou peřinou
plození je příčinou
Kdo se lásky nebojí
zaseje i nakojí

Pod společnou peřinou
myslím zrovna na jinou
Kdo se lásky nebojí
osobnost si rozdvojí

Pod společnou peřinou
pluji mravní bažinou
Kdo se lásky nebojí
je syt i když málo jí

Pod společnou peřinou
třu tě horkou malinou
Kdo se lásky nebojí
pohárky své napojí

Pod společnou peřinou
touhy plané spočinou
Kdo se lásky nebojí
ten erekci ustojí

Pod společnou peřinou
lžu a je to tvou vinou
Kdo se lásky nebojí
jen s pravdou se spokojí

Pod společnou peřinou
máš výmluvu lacinou
Kdo se lásky nebojí
pochyb nemá za ojí

Pod společnou peřinou
slova čistá neminou
Kdo se lásky nebojí
chléb bolesti zakrojí

Pod společnou peřinou
ženy neví kam plynou
Kdo se lásky nebojí
stálostí se vyzbrojí

Pod společnou peřinou
zodpovědnost chceš ty mou
Kdo se lásky nebojí
vystačí si se svojí
