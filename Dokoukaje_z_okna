Gándhí (♡ 2017) - Dokoukaje z okna

Za oknem svítí slunce,
prozařuje listí všech svěžích odstínů zelené,
protkané větvemi hnědo i bělokorými,
stínuje jehličí všech délek a ostrostí hrotů
s puntíky mladistvých šišek,
rezavým perem kreslí na plechy střech
mapy dosud neobjevených krajin

a

já ten dar

-

tu velkolepou hostinu pro oko i mysl

-

zastírám žaluzií pro iluzi
zvýšení pracovního výkonu tím,
že uvidím lépe na obdélník monitoru

.

Opeřený sbor soucitně švitoří,
podbarven konejšivým šumem středněměsta

...
